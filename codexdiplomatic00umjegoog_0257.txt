turbatione maxima et regnis nostris formidantibus utriusque vicissim
citra nostros insultus nihilominus Tartarorum, qui huiusmodi· dissensionibus
auditis regni nostri fines attigerant, quum aliter pacari non possemus,
nisi inter nos et predictum regem Boemorum ordinassemus parentelam,
dando sibi in matrimonium neptem nostram eique matrimonio impedi-
menta legitima obviarent; super quibus ipsum magistrum Thobiam cum
iuramenti religione de promotione sua assecurantes ad curiam romanam
destinavimus, ipsius ministerio in impedimentis supradictis apostolicam
dispensationem meruimus et pacem perpetuam regno nostro. Nos itaque
eius merita circumspectione regia attendenteS, ut quod sibi promittimuS,
exolvamus et in ipso exemplum prebeamus ceteriS, quo ad fidelitatis
obsequia (accendantur) ipsum magistrum Thobiam duximus favore et
munificentia regia pro meritis prosequendum, sicut paulo inferius ex-
primetur. Quum igitur domina (Catharina) pie recordationis quondam
ducissa Karinthye, domini (Bertholdi) ducis Meranie filia matertera nostra
nature solvens debitum, liberis non relictiS, in nos tanquam in pro-
ximum successorem hereditatem suam et omne iuS, quod eidem com-
petebat transmiserit iure pleno; nos ipsam hereditatem et omne ius
a predicta matertera nostra nobis convenientem et specialiter domi-
nium Karniole cum omnibus castris et urbibus quoquo nomine cen-
seantur que et si presentibus non specificentur ad plenum tamen
proinde habere volumuS, ac si essent singillatim expressa, dedimus,
concessimuS, tradidimus cum regia munificentia sepedicto magistro
Thobie sibi et suis successoribus perpetuo possidendum omne id, quod
ex predicta successione nobis competit, vel competere potest in ipsum,
suosque successores plenarie transfundendum. N ec volumus presentem
nostram munificentiam, quam nullatenus revocare iuramenti religione
firmamus a quoquam impugnari vel etiam attemptari pretextu immense
donationis, seu instrumenti minus sollempniter concepti, aut cuiuslibet
“ alterius obiectionis interventu, quam adinvenire possent aucupatores syl-
labarum seu inventores cuiuscunque subtilitatis; quam ornnem in hoe
casu pronunciacione regia reprobamus; quum et nostra presentialis
auctoritas sollempne faciat non sollempne et nihil immensum regalis
sublimitas in dando debeat reputare; quod immensum non reputat
totum eum quem accepit a celesti numine principatum. In cuius rei
testimonium et perpetuam firmitatem presentes litteras dedimus dupplicis
‘sigilli nostri munimine roboratas. Datum per manus Farcasii, aule nostre
vicecancellarii electi ecclesie Albensis, dilecti et fidelis nostri. Anno

domini MCCLXIH„ VII. idus ianuarii, regni autem nostri anno vicesimo
octavo.

Fey'c'r Cod. dipl. Hung. JV. 3. 100-103. koji domec'e:

