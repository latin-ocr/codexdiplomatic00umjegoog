-271—

recipiendum duxerimus de diuina propitiatione consili (ij) ac summam
spem de subuentionis ordinis tui concipientes auxilio nobis in supportatione
tanti ponderis assutum. Since-ritatem tuam hortamur in domino ac omni,
qua possumuS, affectione rogamus pro spirituali munere postulantes
quatinus diuine contemplationis obtutibus, ac nostri tam affectuosi ro-
gaminis interuentu ad prestandum nobis promptum cura premissa pre-
sidium perquam necessarium et admodum oportunum tuum animum
benigne disponens abbatissas et sorores ordinis supradicti infra limites
tue prouintie constitutas utpote tuas in Christo filias et sorores uelis
habere propensius commendataS, presertim in adimplendo liberaliter illa,
que tibi per venerabilis uiri fratris D. generalis ordinis tui ministri
lieteras imponuntur super earum uisitationibus‚ predicationibuS, confes-
sionibus audiendiS, exhibitione eucaristie, ac unctionis extreme, nec non
et exequiis defunctarum, que omnia fieri uolumus de nostra auctoritate
et licentia speciali. Et nichilominus eis importunitatibus illis. que sibi
temporaliter imminere noscuntur, per te et amicos ordinis tui consiliiS,
subsidiis atque fauoribus in quantum cum sua et tui poteris ordinis ho-
nestate sic adesse sic assistere studeas, quod apud eterne retributionis
auctorem tibi meritorium esse possit. Nosque qui quicquid in premissis
consolationis et gratie prefatis abbatissis et sororibus feceriS, ad magne
gratitudinis domum ac solaminis immensi solatium referre disponimus,
tibi et dicto tuo ordini obnoxii, proinde ad gratiarum teneamur uberimas
actiones, Satis enim, si p(ro)uidentia tua considerat, afforet ordini tuo
pudendum et uobis non mediocriter condolendum si predictus ordo so-
rorum sub nostro regimine constitutus tempore nostro apud ordinem
tuum minus fauoris et gratie, commodi et profectus haberet, quam ha-
bere consueuerit temporibus aliorum, qui nos in huiusmodi regimine
precesserunt, quibus licet simul meritis impares forsitan non minorem
quam ipsi ad eundem ordinem intime celum affectionis habemus, Non
itaque, karissime frater et filii. quoad exhibitionem sacramentorum
ecclesiasticorum et predicatione-s per fratres tui ordinis ipsis sororibus
faciendas pretaxatis uicibus et temporibus indicti, generalis ministri lit-
teris sis contentus, quin potius quotiescumque oportunum fuerit et se-
cundum deum expedire uideris auctoritate nostra per f(r)atres tuos ipsa
facias exhiberi. Vt autem liberum tibi sit piam dare operam hiis, que
prefatarum sororum consolationem et profectam respiceres dinoscuntur
ne capitulum tue regule, quo ab ingressu monasteriorum monialium
fratres arcentur, tibi in hac parte possit obsistere auctoritate apostolica,
qua fungimur, tibi tenore presentium licentiam concedimus specialem, ut
pro exhibendis ecclesiasticis sacramentis, celebrandis diuinis, predicationibus,
faciendis ac consiliis impendendis et aliis que ipsis sororibus extiterint

