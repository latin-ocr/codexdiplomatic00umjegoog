...381-

mittat, aut contra sententiam tuam canonice promulgatam aliquis venire
presumat, nisi forte periculum mortis immineat, aut dum presentiam
tuam habere nequiverit, per alium secundum sormam ecclesie, satisfactione
premissa, oporteat ligatum absolvi. Sacrorum quoque canonum auctori-
tatem sequentes statuimus, ut nullus episcopus vel archiepiscopus absque
tuo assensu conventus celebrare, causas etiam et ecclesiastica negotia in
Traguriensi dioecesi, nisi per Romanum pontificem vel cius legatum
suerit eidem iniunctum, tractare presumat, nisi forsan metropolitanus eius
aliquod premissorum fecerit in casibus sibi a iure concessis, In ecclesiis
quoquc Traguriensis diocesiS‚ que ad alios pleno iure non pertinent,
nullus clericum instituere vel destituere, aut sacerdotem preficere sine
consensu diocesani presumat. Decernimus erg0, ut nulli omnino hominum,
licoet prefatam ecclesiam tenere, perturbare, aut eius possessiones auferre,
vel ablatas retinere, minuere, seu quibuslibet vexationibus fatigare, sed
omnia integre conserventur eorum, pro quorum 'gubernatione ac sus-
tentatione concessa sunt, usibus omnimodis profutura, salva sedis apos-
tolice auctoritate et in predictis decimis moderatione concilii generalis,
Si qua igitur in futurum ecclesiastica secularisve persona hanc nostre
constitutionis paginam sciens contra eam temere venire tentaverit, secundo
tertiove commonita, nisi reatum suum congrua satisfactione correxerit,
potestatis honorisque sui careat dignitate, reamque· se divino iudicio
existere de perpetuata iniquitate cognoscat et a sacratissimo corpore ac
sanguine dei et domini redemptoris nostri Jesu Christi aliena fiat, atque
in extremo examine districte subiaceat ultioni. Cunctis autem eidem loco
sua iura servantibus sit pax domini nostri Jesu Christi. quatenus et hic
fructum bone actionis percipiant et apud districtum iudicem premia
eterne pacis inveniant. Amen, amen, amen. Rt.

Ego Clemens catholice ecclesie episcopus subscripsi.

Ego Odo Tusculanus episcopus subscripsi.

Ego Stephanus Prene(stinus) episcopus subscripsi.

Ego fr(ater) Joannes Port(ulanus) et sancte Rufine episcopus sub-
scripsi.

Ego Henricus Ostiensis et Velletrensis epicopus subscripsi.

Ego Ancherus tituli sancte Praxedis presbyter cardinalis subscripsi.

Ego Guillelmus tituli sancti Marci presbyter cardinalis subscripsi.

Ego Ricardus sancti Angeli diaconus cardinalis subscripsi.

Ego Jacobus sancte Marie in Cosmedin diaconus cardinalis subscripsi.

Ego Gottifredus sancti Georgii ad velum aureum diaconus cardinalis
subscripsi.

Ego Ubertus sancti Eustachii diaconus cardinalis subscripsi.

 

