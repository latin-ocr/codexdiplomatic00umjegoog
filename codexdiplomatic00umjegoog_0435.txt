—422 —-

quamuis nonulli pie memorie romani pontifices predecessores nostri per
suas litteras et mandata uobis seu quibusdam uestrum diuersa monialium
seu sororum monasteria ordinis sancti Augustini perpetuo regenda co-
misisse dictantur, nos tamen ita illorum vtilitatibus uolentes per nostrum
ministerium prouideri, quod cursus predicacioniS‚ quam ex iniuncto vobis
oficio diligencius exercetiS, animarum curandis langoribus fructuosus
concursu occupacionum multiplicium nequeat retardari. Presencium
auctoritate statuimuS, ut moniales seu sorores huiusmodi vobis aut illis
vestrum quibus sunt per eosdem predecessoreS, ut predictum, est commise,
uel que per te fili magister seu predecessores tuos qui fuerant pro tem-
pore aut per capitula generalia predicti ordinis sub vestra seu aliquorum
ex vobis cura, sine c(uius)quam preiudicio sunt recepte, hoc a nobis ex
huiusmodi comissionis uel recepcionis beneficio consequantur, videlicet
quod ipse sub vestro magisterio et doctrina vestrorumque successorum,
qui pro tempore fuerint in perpetuum debeant permanere. Ipsas quoque
ac earum monasteria vobis et eidem ordini ac successoribus auctoritate
apostolica de nouo comittimus ad cautelam, ut animarum ipsarum sol-
licitudinem gerentes et curam eisque de constitucionibus‚ eiusdem ordinis
que ipsis competunt exhibentes eadem monasteria seu moniales et so-
rores predictas per uos uel alios ipsius ordinis uestri fratres quos ad hoc
idoneos esse noveritiS, quociens expedierit visitetis, corrigendo et refor-
mando ibidem tam in capite quam in membris, que correccionis et refor-
macionis officio uideritis indigere. Instituatis autem nichilominus et de
stituatis monasteriorum huiusmodi priorissas ac circa easdem priorissas et
moniales seu sorores ad monasteria predicta conuersos et familiares in
ipsis monasteriis continue degentes mutetis et ordinetiS, prout secundum
deum uideritis expedire. Eleccio tamen priorissarum dictarum libere ad
conuentus monasteriorum pertineat predictorum. Quarum confirmacio ad
te fili magister ubique et ad singulos vestrum filii priores in sua pro-
uincia uel ad eos, quibus id comisistis, precipue pertinebit. Confessiones
uero per vos uel fratres eosdem audiatis illarum et ministretis eis eccle-
siastica sacramenta. Verum ne pro e0‚ quod in aliquibus et eisdem mo-
nasteriis fratres vestri ordinis residere continuo non tenentur, pro defectu
sacerdotis possit eisdem monialibus seu sororibus detrimentum in spiri-
tualibus imminere, ad confessiones earum in necessitatis articulo audiendas
et sacramenta huiusmodi ministranda deputetis aliquos discretos et pro-
uidos capellanOS, quos vobis deputare ac mutare liceat, prout vobis vide-
bitur expedire, non obstante aliqua contraria constitucione predicti ordinis
vestri et quacunque apostolice sedis indulgencia concessa uel in pos-
terum concedenda, de qua in nostris litteris fieri debeat mencio specialis,
uel quibusdam litteris felicis recordacionis Innocencii pape predecessoris

