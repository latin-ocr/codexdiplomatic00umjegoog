-- 366 —

sedem nuntios accessisse et quod primi dixerant, refricabant sequente5‚
quorum unus immo novissimuS, dilectus filius magister Demetrius Stri-
goniensis archidiaconus subdiaconus noster in nostra nuper et nostro-
rum fratrum presentia a tua magnitudine sibi, ut asserebat, iniuncta pro-
posuit, que nisi tuo proposuisset nomine, cum sua non interesset in
aliqu0, vel nullam vel modicam super eis audaciam habuisset; pro tua
tamen reverentia patienter auditus et sicut vir eloquens et peritus
pulchre proponens turpia et decenter inserens indecentia, personam
episcopi multipliciter asserens contemptibilem, tum defectu consilii, tum
originis vilitate, quin immo condicione servili, tamen ex causis quibus-
dam aliis indignum tuo latere multiplici ratione conclusit. Sed et ma-
gnatum regni tui litteras nobis reddidit, quas tamen legi publice non
>permisimus quia nec tuam nec alterius poterant causam instruere sine
iuris suffragiO, solam iniuriam continentes Verum si retines, que pre-
misimuS, frustra certas de conditione persone, cui suam dominus insun-
dere potest gratiam et infudit, cum sibi placuit, qui non est personarum
acceptor; sed nec ei posset obesse originalis servituS‚ etiamsi de ipsa
constaret, quam dignitas episcopalis absorbuit et elisit, nec iniuriam
lateri tuo faciet pauper assidens a dexteris vel synistriS‚ si non assi-
dentis originem, sed sacerdocii dignitatem attenderiS, si reminisci volueris
summi regis, qui commensales et socios operisque sui vicarios et quod
est amplius coheredes in regno habere voluit et pauperes piscatores.
Demum si ad tui culminis gloriam tue providentie direxeris aciem, quid
quesimuS, honor est tibi excellentie tante regem adversus pauperem
dimicare, stipulam siccam prosequi et contra virum simplicem potes-
tatem tuam ostendere. Leones scimus contra vermiculos non armari,
ad passeres aquilas non volare. Et tu vir atque princeps magnificus
tanta sudabis instantia ad unius deiectionem episcopi, cui quid obicis,
dato per omnia, quod sit verum, imputare non poteS, qui cum se ipsum
non fecerit, sed a domino factus fuerit, nec parentes eligere nobiles sibi
potuit, nec peccavit, si illos habuit, quos dominus ei dedit. Si qua tan-
dem obicienda contra consecratum episcopum viderentur, prodeunte qui
>posset obicere. non esset ei deneganda possessio; sed ea sibi concessa
primituS, exinde forsan esset de meritis inquirendum, quantum iustitia
pateretur. Ceterum si super hoc negocio varie tibi scripsimuS, non mi-
reris spiritualem quidem medicum nunc levibuS, ut decet, nunc asperis
ct iuxta parabolam evangelicam, vinum vel oleum, vel simul, vel alternis
vicibus infundere sauciatis vulneribuS, ut nec aspera minus exasperent,
nec levia plus quam oporteat, blandiantur. Si igitur, quod vix credimus,
nec predicti fratris Gualterii, nec venerabilis fratris nostri . . . Strigo-
niensis archiepiscopi, cui secundo scripsimuS‚ aquievisti monitis spiritua-

